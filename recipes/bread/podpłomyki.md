# Podpłomyki staropolskie

## Składniki: (na 6 sztuk)
 
- 2 szkl mąki pszennej+ odrobina do podsypywania
- 150 ml gorącej (!) wody
- 2 łyżki oleju rzepakowego
- 1 łyżeczka soli
- opcjonalnie ulubione przyprawy: rozmaryn, bazylia itp.

## Przygotowanie:
 
Mąkę przesiać do miski, dodać sól, ulubione przyprawy, olej oraz stopniowo wlewać wodę. Całość wymieszać, a następnie wyrabiać rękami do uzyskania elastycznego i jednolitego ciasta (ok.10 min).
 
Uformować z ciasta kulę, przykryć miską i pozostawić na 10 minut, by odpoczęło.
 
W międzyczasie rozgrzać patelnię teflonową (nie dodając tłuszczu!). Ciasto podzielić na 6 równych części. Każdą rozwałkować na cienki placek, podsypując mąką.
 
Podpłomyki piec z obydwu stron na suchej patelni do zarumienienia (po ok. 1 minucie z każdej strony).
