# Quiche lorraine

## Składniki

    135 g masła
    250 g mąki
    1 płaska łyżeczka proszku do pieczenia
    sól
    1 duża cebula
    250 g boczku
    pieprz
    4 jajka
    200 g śmietany kremówki - lepsza śmietana kwaśna 30%
    150 ml mleka
    gałka muszkatołowa
    200 g sera żółtego (polecam dodać parmezanu trochę)
    1 łyżka posiekanego szczypiorku i/lub pietruszki


## Przepis
120 g masła kroimy w kostkę i zagniatamy z mąką, proszkiem do pieczenia, 1/2 łyżeczki soli i 3-4 łyżkami zimnej wody na gładkie ciasto. Wykładamy nim formę do quiche’a (o średnicy 26 cm), formując krawędź. Ciasto nakłuwamy kilka razy widelcem i wstawiamy minimum na 1 godzinę do lodówki.

Cebulę obieramy i siekamy. Boczek podsmażamy na pozostałym gorącym maśle przez 3 minuty, wyjmujemy. Na tłuszczu pozostałym po smażeniu boczku podsmażamy krótko cebulę, dodajemy do boczku i doprawiamy pieprzem. Pozostawiamy do ostygnięcia.

Jajka mieszamy ze śmietaną i mlekiem, doprawiamy solą, pieprzem i gałką muszkatołową. Ciasto posypujemy połową sera. Rozkładamy boczek i cebulę, a następnie posypujemy pozostałym serem. Równomiernie zalewamy mlekiem ze śmietaną, a następnie quiche pieczemy w piekarniku rozgrzanym do 180°C przez 40-45 minut na złoty kolor. Podajemy pokrojony na kawałki posypane szczypiorkiem na gorąco lub na zimno.

Polecam dodać jeszcze pieczarki i natkę pietruszki - smakuje przednio.
