# PIERNIKI BABCI JANKI

## Składniki
5 jaj 
0,5 kg cukru 
1,5 kg mąki 
0,5 kg miodu 
0,5 kg tłuszczu 
0,5 łyżki sody 
1 proszek do pieczenia (15 - 20 g)
5 dkg kakao 
5 dkg przyprawy do pierników 
zmielony cynamon i goździki (po małej łyżeczce) 

## Wykonanie: 
Połowę cukru rozpuścić na złoty kolor. Resztę cukru ubić z 5 jajkami. Gdy cukier się rozpuści- dodać tłuszcz i miód (chwilę gotować). Do miski wsypać mąkę, przyprawy, kakao, sodę, proszek - do tego wlać przestudzoną masę i ubite jajka. Wszysto dobrze wyrobić. Odstawić na parę dni w chłodne miejsce. Rozwałkować na grubość 5 mm, wykrawać foremką pierniczki. Piec w temp. 170 stopni. Ja robię z 3 kg mąki. Przewaznie na początku grudnia musze robić jeszcze raz. Na drugi dzień po upieczeniu pakuję w duże puszki .
Ostatnio robiłam trochę inaczej: cukier,tłuszcz i miód doprowadziłam do zagotowania,po przestudzeniu dodałam do reszty składników. Wałkuję ciut grubiej,a podczas pieczenia pilnuję sprawdzam. Spód powinien być podpieczony, a wierzch delikatnie miękki. Jednego piernika naciskam paluchem, gdy leciutko się ugina jest ok. Warto sprawdzić wykałaczką. One muszą być jeszcze trochę miękkie (ale nie giętkie), żeby doszły do siebie poza piekarnikiem. Najlepsze są jak poleżą w szczelnym pojemniku powyżej 1 tygodnia. 
Im większe pierniki, tym będą bardziej miękkie i fajne > nie używaj małych foremek.

